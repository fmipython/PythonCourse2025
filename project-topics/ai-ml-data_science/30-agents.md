# Тема за проект: AI-базирани приложения / агентизирани системи

## Описание
Създайте приложение, което използва AI модели (включително големи езикови модели (LLMs)) за автоматизиране на задачи чрез агенти, които могат да взаимодействат както помежду си, така и с външни системи и услуги.

## Варианти

1.  Brainrot video generator
2.  Video/podcast summarizer
3.  AI софтуерен екип - бизнес анализатор, програмист, QA

## Задължителни изисквания
- Скрипт, който приема входа на програмата и създава изхода във файл/ове.
- Използване на готови претренирани AI модели (като GPT-4, Claude, DeepSeek, Dall-E, Qwen, Gemini и др.) за изпълнение на задачи.
    - В HuggingFace могат да се намерят много безплатни модели за всички видове задачи, които да се свалят и използват локално.
    - Можете разбира се (особено при ограничен хардуерен ресурс) да използвате и платени API-та на доставчици като OpenAI, Anthropic, DeepSeek, Google Vertex, Kimi и др. Те имат различни цени, но за целите на проекта не би трябвало да изхарчите повече от няколко долара общо.
    - Внимателно проучете възможностите на всеки модел и изберете подходящия за вашата задача. Например LLM-и поддържат и мултимодални входове или изходи (текст, изображения, аудио), докато други са само текстови.
    - Предпочитайте специализирани модели за конкретни задачи (като Whisper за speech-to-text, Dall-E за генериране на изображения и др.), вместо да използвате големи езикови модели за всичко - така хем ще постигнете по-добри резултати, хем ще спестите пари.
- Разделяне на имплементацията на различни "агенти", които могат да изпълняват задачи чрез взаимодействие с AI модели. Всеки агент използва един AI модел. Например:
    - Един агент може да отговаря за обработката на текст (генериране, обобщение, превод и др.) чрез LLM.
    - Друг агент може да се занимава с генериране или обработка на изображения чрез подходящ модел.
    - Трети агент може да извършва анализ на аудио файлове (speech-to-text или обратното).
    - Агентите трябва да могат да комуникират помежду си, за да изпълняват сложни задачи.
- Запис в лог файл на всички стъпки от изпълнението на програмата, т.е.: входни данни, междинни резултати (резултатите от всеки агент и решенията, които се взимат) и крайни изходи. Това се прави с цел по-лесна проследимост и дебъгване.
- Предефиниране на няколко варианта/весии на агентизирата система (например чрез различни системни prompt-и и/лиили различни модели за агенти).
- Четене от конфигурационен файл на варианта/версията на системата (например "v1", "v2" и т.н.), която да се използва при стартиране на програмата.

## Препоръчителни технологии
- Локално използване на AI модели: `transformers`, `diffusers`, `whisper`, `torch`, `tensorflow` и др.
- LLM/AI API-та: `openai`, `anthropic` и др., в зависимост от доставчика
- Работа с аудио: `whisper`, `pydub`, `librosa`
- Работа с изображения: `PIL/Pillow`, `opencv-python`, `openai` (за Dall-E),
- Генериране на видео: `moviepy`, `opencv-python`
- API (ако е приложимо): `FastAPI`, `Flask`
- Демо апликация (ако е приложимо): `streamlit`

## Пожелателни (бонус) функционалности
- API, което позволява на потребителя да взаимодейства с агентизираното приложение чрез подаване на заявки и получаване на отговори, сваляне на файлове и др.
- Демо/тестово приложение, което позволява на потребителя да изпробва агентизираното приложение чрез графичен интерфейс.