# Тема за проект 12 - "Password Manager"

## Описание

Password Manager е конзолно приложение, което позволява сигурно съхранение, генериране и управление на пароли за различни уеб сайтове и акаунти. Потребителят може да създава собствени акаунти, да организира паролите си по групи и да ги използва лесно и безопасно.

## Изисквания

### Основни функции

#### Акаунти за потребителите

- Всеки потребител има собствен акаунт с уникално потребителско име и парола за достъп.
- Данните за акаунтите се съхраняват сигурно.

#### Генериране на пароли

- Вграден генератор за силни пароли с възможност за избор на дължина и символи.
- Генерираните пароли могат да се запазват директно към избран акаунт или група.

#### Извличане и копиране на пароли

- Паролите могат да се показват в конзолата или да се копират директно в клипборда.
- За копиране се използва подходяща библиотека според операционната система.

#### Организиране на пароли

- Всяка парола се асоциира с конкретен уеб сайт, услуга или акаунт.
- Възможност за добавяне, редактиране и изтриване на записи.

#### Групиране на пароли

- Потребителят може да създава групи (например: "Работа", "Лични", "Банки") и да организира паролите си по тях.
- Възможност за търсене и филтриране по групи.

#### Криптиране на пароли

- Всички пароли се съхраняват криптирано с помощта на съвременни криптографски алгоритми (например AES).
- Ключът за криптиране се генерира на база паролата на потребителя.


### Вариации

#### A. Възможност за експортиране/импортиране на паролите в криптиран файл

#### B. Поддръжка на двуфакторна автентикация при вход

#### C. Логване на действията за сигурност

### Технически изисквания

- Приложението трябва да работи изцяло в конзолата.
- Всички операции да се прилагат върху избраните пароли и да могат да се визуализират или копират.

## Препоръчани технологии

- `rich` (CLI форматиране)
- `typer` или `click` (обработка на команди)
- `cryptography` (AES)
- `pyperclip` (clipboard)
- `getpass` (скрит вход на пароли)

## Незадължителни и бонус елементи

- Възможност за търсене на пароли по ключова дума.
- Възможност за автоматично изчистване на клипборда след определено време.