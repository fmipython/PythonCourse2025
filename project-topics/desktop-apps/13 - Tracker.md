# Тема за проект 13 – "Автоматичен уеб тракер"

## Описание

Автоматичният уеб тракер е десктоп приложение, което позволява следене и автоматично събиране на информация от избрани уеб страници. Примерни приложения включват следене на цени на продукти от онлайн магазини, имоти, автомобили, самолетни билети и други динамично променящи се данни.

## Изисквания

### Основни функции

#### Добавяне и управление на следени обекти

- Потребителят може да добавя нови обекти за следене чрез въвеждане на URL адрес и задаване на критерии (напр. CSS селектор, XPath, ключова дума).
- Възможност за редакция и премахване на следени обекти.

#### Автоматично събиране на данни

- Приложението периодично проверява избраните уеб страници и извлича актуалната информация според зададените критерии.
- Възможност за ръчно обновяване на данните.

#### Визуализация и известяване

- Визуализиране на събраните данни в табличен или графичен вид.
- Известяване при промяна на стойност (напр. спад на цена, нова оферта) чрез имейл.

#### Вариации (изберете един от вариантите, като част от функционалностите)

1. Онлайн магазини - наблюдаване на цените на определен продукт.
2. Имоти - наблюдаване на цените на всички обяви по избрани критерии.
3. Автомобили - наблюдаване на цените на всички обяви по избрани критерии.
4. Самолетни билети - възможност за "съвет" за това дали билета да бъде закупен сега или не (на база на исторически данни/текущи тенденции)

### Технически изисквания

- Приложението трябва да има графичен интерфейс.
- Всички операции да се визуализират и управляват от потребителя.
- Да се използват асинхронни заявки за избягване на блокиране на интерфейса.
- Import/export на информацията към CSV/JSON

## Препоръчани технологии

- Requests, BeautifulSoup, Selenium за събиране и парсване на данни от уеб страници.
- PySimpleGUI, PyQt или Tkinter за графичния интерфейс.

## Незадължителни и бонус елементи

- Поддръжка на drag-and-drop за добавяне на URL адреси.
- История на промените за всеки следен обект.
- Възможност за интеграция с външни API (напр. Telegram, Discord).
