# Тема за проект 11 - "Интерпретатор на Brainfuck"

## Описание

Интерпретаторът на Brainfuck е десктоп приложение, което позволява зареждане, редакция и изпълнение на програми, написани на езика Brainfuck. Потребителят може да пише, зарежда и изпълнява Brainfuck код, като наблюдава резултатите от изпълнението директно в приложението. Интерфейсът предоставя възможност за интерактивна работа с програмата, визуализация на паметта и изхода.

## Изисквания

### Основни функции

- Отваряне и запис на файлове с Brainfuck код.
- Изпълнение на Brainfuck програми с визуализация на текущото състояние на паметта (масив от клетки).
- Възможност за въвеждане на входни данни от потребителя (input).
- Възможност за редакция на кода директно през интерфейса.
- Визуализация на изхода (output) и текущата позиция на указателя.
- История на изпълнените програми и възможност за повторно изпълнение.
- Възможност за стъпково изпълнение (step-by-step execution) с показване на промяната в паметта след всяка инструкция.
- Импорт и експорт на състоянието на паметта във формати като JSON или CSV.


### Вариации

#### A. Визуализация на цялата памет като графика

Напр. лента с клетки и стойности.

#### B. Възможност за зареждане и изпълнение на няколко Brainfuck програми едновременно

Раздели/tabs.

#### C. Възможност за дефиниране и използване на макроси

Често използвани фрагменти от Brainfuck код.

### Технически изисквания

- Приложението трябва да има графичен интерфейс.
- Всички операции да се извършват в реално време и да се визуализират в интерфейса.

## Препоръчани технологии

- Чист Python за логиката на интерпретатора.
- PySimpleGUI, PyQt или Tkinter за графичния интерфейс.
