# Тема за проект 01 - "Goodreads за X"

## Описание

Goodreads е платформа за социално категоризиране на информация, свързана с книги и автори.
В нея потребителите могат да споделят кои книги са прочели, да ги оценяват и да организират книгите си.
Могат също и да взаимодействат с други потребители и да получават предложения за книги.

## Изисквания

### Роли и съдържание

#### Книга

- Отделна страница.
- Заглавие.
- Идентификационен номер.
- Жанрове.
- Кратко описание.
- Автор.
- Оценка (средно аритметично от всички ревюта).
- Тагове (специфични за всеки потребител).

#### Ревю

- Идентификационен номер.
- Потребител.
- Книга, към която принадлежи.
- Оценка от 1 до 5.
- Коментар (може да е празен).

#### Колекция

- Идентификационен номер.
- Принадлежи към точно един потребител.
- Име.
- Книги, включени в нея.
- Страница, на която са показани книгите включени в нея.

#### Гост

- Регистрация в сайта с потребителско име и парола.
- Търсене на книги по име.
- Търсене на книги по жанр.
- Търсене на автори.
- Преглед на корицата на книга в страницата за книга.
- Преглед на жанровете на книга в страницата за книга.
- Преглед на средната оценка от всички ревюта на книгата в страницата ѝ.
- Преглед на всички ревюта в страницата за книга.
- Преглед на страницата на даден автор.

#### Регистриран потребител

- Всичко, което и госта.
- Влези в акаунта си с потребителско име и парола.
- Има своя страница.
- Има 3 колекции по подразбиране - "За четене", "В процес на четене", "Прочетени".
- Трите колекции по подразбиране да са взаимоизключващи - една книга може да е в най-много 1 колекция по подразбиране.
- Да създава нови колекции.
- Промяна на името на създадените колекции (но не и на тези по подразбиране).
- Изтриване на колекции (но не и тези по подразбиране).
- Добавяне на книга към колекция (една книга може да е в няколко колекции едновременно).
- Премахване на книга от колекция.
- Колекциите са показани на страницата на потребителя.
- Разглеждане на страниците на други регистрирани потребители.
- Добавяне на тагове към книга.
- Премахване тагове към книга.
- Регистрираният потребител може да вижда само собствените тагове към книга.
- Преглед на всички книги с даден таг.
- Оставяне на ревю към книга.
- Променя на свое ревю към дадена книга.
- Изтриване на свое ревю от дадена книга.
- Получаване на предложения за нови книги всеки ден.
- Изпращане на покана към друг потребител за добавяне към списък с приятели.
- Приемане на покани за приятелство.
- Отказване на покани за приятелство.
- Премахване на потребители от списъка си с приятели.
- Преглед на списък с приятели.

#### Автор

- Всичко, което и регистрирания потребител.
- Добавяне на книги, които е написал.
- Редактиране на своите книги.
- Изтриване на своите книги.
- Добавяне на жанрове към своите книги.
- Добавяне на снимка за корица към своите книги.
- Добавяне на описание към своите книги.
- Промяна на описанието към своите книги.
- На страницата на автора са видими всички книги, на които е автор.
- Изтриване на ревюта към книга, която е написал.

#### Администратор

- При създаване на платформата съществува един администраторски профил.
- Всичко, което и автора.
- Добавяне на книги.
- Редактиране на книги.
- Изтриване на книги.
- Добавяне на жанрове към книга.
- Изтриване на жанрове от книга.
- Добавяне на снимка за корица към книга.
- Изтриване на снимката за корица на дадена книга.
- Добавяне на описание към книга.
- Промяна на описание към книга.
- Изтриване на ревюта към книга.
- Изтриване на потребители от списъка с приятели на даден потребител.

### Предложения за книги

На даден потребител могат да бъдат предложени 5 книги, избрани по следните критерии:

1. Книги с висока оценка от жанр, който е оценен високо от потребителя.
   - Ако потребителят е оценил високо книга от жанр X, то му се предлагат книги с висока оценка от същия жанр.
2. Книги оценени високо от приятели на потребителя.
3. Книги с висока оценка, освен тези които са с жанр, оценен ниско от потребителя.

Предложените книги не трябва да са част от колекциите "В процес на четене" или "Прочетени".
За по-лесно тестване/демонстрация, може да добавите начин за прегенериране на предложението.
Конкретиката за тежести на критериите и т.н. оставяме на вас.

### Технически изисквания

- Очаква се разработка на API, което да отговаря на горните изисквания.
- Имената и структурата на endpoint-ите са по ваш избор.
- Всичката информация в приложението се запазва в база данни.

## Препоръчани технологии

- Flask или FastAPI.
- TinyDB, sqlite3 или MongoDB.
- Goodreads или Chitanka.info за информация за книги.

## Вариации

Вместо книги, може да изберете друг домейн:

- Филми (Вместо автори, имаме режисьори.)
- Сериали (Вместо автори, имаме актьори. Един сериал може да има няколко актьора.)
- Игри (бордови или компютърни. Вместо автори, имаме студия/продуценти.)
- Музика (Вместо автори, имаме изпълнители/групи.)

## Незадължителни и бонус елементи

- Front-end интерфейс
- Collaborative filtering за предложенията за книги.
