# Тема за проект 02 - "Онлайн магазин"

## Описание

Онлайн магазинът е уеб платформа, която позволява на потребителите да разглеждат, избират и закупуват продукти или услуги по интернет. Потребителите могат да търсят стоки, да ги добавят в количка, да правят поръчки и да оставят ревюта за закупените продукти.

## Изисквания

### Роли и съдържание

#### Продукт

- Отделна страница.
- Име.
- Уникален идентификатор (SKU).
- Описание.
- Цена.
- Снимки.
- Категория.
- Наличност (брой в склада).
- Оценка (средно аритметично от всички ревюта).

#### Категория

- Име.
- Страница, на която са показани всички продукти в нея.

#### Ревю

- Потребител, който го е оставил.
- Продукт, към който принадлежи.
- Оценка от 1 до 5.
- Коментар (може да е празен).

#### Количка за пазаруване

- Принадлежи към точно един потребител.
- Съдържа продукти и тяхното количество.
- Показва обща цена на продуктите в нея.

#### Поръчка

- Уникален номер.
- Потребител, който я е направил.
- Списък с продукти и тяхното количество.
- Крайна цена.
- Адрес за доставка.
- Статус (напр. "Обработва се", "Изпратена", "Доставена").

#### Гост

- Регистрация в сайта с имейл и парола.
- Търсене на продукти по име.
- Филтриране на продукти по категория и цена.
- Преглед на страницата на продукт.
- Преглед на ревютата към продукт.

#### Регистриран потребител

- Всичко, което и госта.
- Влизане в акаунта си с имейл и парола.
- Управление на профила си (адрес за доставка, парола).
- Добавяне/премахване на продукти в количката за пазаруване.
- Създаване на поръчка.
- Преглед на историята на своите поръчки и техния статус.
- Оставяне на ревю към закупен продукт.
- Управление на "списък с желани продукти" (wishlist).

#### Администратор

- При създаване на платформата съществува един администраторски профил.
- Всичко, което и регистрирания потребител.
- Добавяне/редактиране/изтриване на продукти.
- Добавяне/редактиране/изтриване на категории.
- Управление на наличностите на продуктите.
- Преглед на всички поръчки.
- Промяна на статуса на поръчките.
- Изтриване на ревюта.
- Управление на потребителски акаунти (напр. изтриване).

### Технически изисквания

- Очаква се разработка на API, което да отговаря на горните изисквания.
- Имената и структурата на endpoint-ите са по ваш избор.
- Всичката информация в приложението се запазва в база данни.

## Препоръчани технологии

- Flask или FastAPI.
- TinyDB, sqlite3 или MongoDB.

## Вариации

Изберете един от следните домейни, като имплементирате и специфичните за него изисквания:

1.**Магазин за автомобили**
    - **Специфични полета за продукта:** Марка, модел, година на производство, пробег, тип двигател, скоростна кутия, цвят.
    - **Специфични функционалности:**
        - Календар за запазване на час за тест драйв.
        - Калкулатор за лизинг/кредит.
        - Сравнение на няколко автомобила по техните характеристики.

2.**Магазин за техника**
    - **Специфични полета за продукта:** Марка, модел, технически спецификации (напр. процесор, RAM, размер на екрана), гаранционен срок.
    - **Специфични функционалности:**
        - Възможност за сравнение на техническите характеристики на два или повече продукта.
        - Създаване на "бъндъли" (пакети) от продукти на промоционална цена (напр. лаптоп + мишка).
        - Филтриране по специфични технически параметри.

3.**Магазин за дрехи и мода**
    - **Специфични полета за продукта:** Марка, размер, цвят, материал, колекция (напр. "Лято 2024").
    - **Специфични функционалности:**
        - Филтриране по размер и цвят.
        - Таблица с размери, специфична за всяка марка.
        - Секция "Виж цялата визия", показваща комбинации от дрехи.

4.**Магазин за хранителни стоки**
    - **Специфични полета за продукта:** Срок на годност, хранителна информация (калории, мазнини, въглехидрати), тегло/обем, производител.
    - **Специфични функционалности:**
        - Опция за абонамент за редовна доставка на определени продукти.
        - Запазване на "пазарски списъци" за бързо повторно пазаруване.
        - Предложения за рецепти, базирани на продуктите в количката.

## Незадължителни и бонус елементи

- Front-end интерфейс.
- Интеграция със система за онлайн разплащания (напр. Stripe, PayPal).
- Система за промо кодове и отстъпки.
- Модул за препоръки ("Клиенти, които купиха този продукт, купиха също...").
- Изпращане на известия по имейл за статус на поръчка.
