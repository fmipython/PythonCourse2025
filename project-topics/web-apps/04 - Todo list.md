# Тема за проект 04 - "Todo List приложение"

## Описание

Todo List приложението е уеб платформа, която помага на потребителите да организират своите задачи. Потребителите могат да създават списъци със задачи, да добавят задачи към тях, да задават крайни срокове и приоритети, както и да следят напредъка си. Приложението може да се използва както за лични цели, така и за съвместна работа в екип.

## Изисквания

### Роли и съдържание

#### Задача (Task)

- Заглавие.
- Описание (може да е празно).
- Краен срок (дата и час).
- Приоритет (напр. Нисък, Среден, Висок).
- Статус (напр. "За изпълнение", "В процес", "Завършена").
- Принадлежи към точно един списък.

#### Списък със задачи (Task List)

- Име.
- Принадлежи към един потребител (създател).
- Може да бъде споделен с други потребители за съвместна работа.
- Съдържа задачи.

#### Гост

- Регистрация в сайта с имейл и парола.

#### Регистриран потребител

- Всичко, което и госта.
- Влизане в акаунта си с имейл и парола.
- Създаване на списъци със задачи.
- Редактиране на името на своите списъци.
- Изтриване на своите списъци.
- Създаване на задачи в списък.
- Редактиране на задача (заглавие, описание, краен срок, приоритет).
- Промяна на статуса на задача.
- Изтриване на задача.
- Преглед на всички свои списъци и задачи.
- Добавяне на тагове към задача.
- Премахване и редактиранен тагове към задача.
- Филтриране на задачите по статус, приоритет, краен срок или таг.
- Споделяне на списък с друг регистриран потребител, давайки му права за преглед или редакция.
- Преглед и работа със списъци, споделени с него.
- Търсене по ключови думи в списъка със задачи.
- Търсене на задачи по дадени тагове.

#### Администратор

- При създаване на платформата съществува един администраторски профил.
- Всичко, което и регистрирания потребител.
- Преглед на всички потребители и техните списъци със задачи.
- Изтриване на потребители.
- Изтриване на списъци със задачи.
- Изтриване на задачи.

## Варианти (изберете един от вариантите, като част от функционалностите)


### A. Екипи

Един екип има име и членове. Всеки член на екипа има достъп до списъка със задачи на групата. Групата има роля "Модератор". Модераторът има същите функционалности като "Администратори", но с ограничение върху текущата група.

Когато един потребител направи промяна, тази промяна трябва да се отрази в реално време при всички други членове на групата.

### B. Граф

Задачите могат да бъдат свързани в графова структура.

Потребителят може да извършва различни търсения спрямо текущата задача - всички свързани задача, бележките свързани на разстояние X от текущата задача.

По подаден таг X, да се връщат всички тагове на задачи, които са съседи на задача съдържаща таг X. (т.е. таговете на всички съседни задачи, спрямо задача която съдържа таг X).

## Технически изисквания

- Очаква се разработка на API, което да отговаря на горните изисквания.
- Имената и структурата на endpoint-ите са по ваш избор.
- Всичката информация в приложението се запазва в база данни.

## Препоръчани технологии

- Flask или FastAPI.
- SQLAlchemy, sqlite3, psycopg2.

## Незадължителни и бонус елементи

- Front-end интерфейс.
- Изпращане на известия по имейл за предстоящи крайни срокове.
- Добавяне на подзадачи (sub-tasks) към дадена задача.
- Възможност за прикачване на файлове към задача.
- Табло (Dashboard) с обобщена информация за задачите (напр. колко са завършени, колко са просрочени).
- Търсене на задачи по ключова дума в заглавието или описанието.
