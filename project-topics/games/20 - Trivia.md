
# Тема за проект 20 - "Trivia (Triviador)"

## Описание

Trivia (Triviador) е игра с въпроси и отговори, в която играчите се състезават, като отговарят на различни въпроси от обща култура, логика, наука и други области. Играта може да се играе индивидуално или в мултиплейър режим, като целта е да се съберат най-много точки чрез правилни отговори на въпросите. Въпросите могат да бъдат с избор от няколко възможни отговора или с отворен отговор (число, дума).

## Изисквания

### Основни функции

- Имплементация на основните правила на Trivia играта
- Графичен интерфейс за визуализация на въпросите, възможните отговори и резултатите
- Възможност за въвеждане на име на играча
- Въпросите се избират на случаен принцип от предварително подготвен списък (файл)
- Въпросите могат да бъдат с възможни отговори, или с числова стойност.
- При въпросите с числова стойност, е допустимо 10% отклонение от правилния отговор.
- Всеки от въпросите притежава ниво на трудност, от 1 до 5.
- За всеки въпрос се показват възможните отговори (или поле за въвеждане на отговор)
- Ограничено време за отговор на всеки въпрос (например 20 секунди)
- Изчисляване и визуализиране на текущия резултат (score) на играча
- Запазване на най-добрите резултати в текстов файл
- Възможност за преглед на топ 10 резултата
- Два режима на игра:
	- Определен брой въпроси с нарастваща трудност
	- "Безкраен" режим, до първи сгрешен въпрос
- Възможност за използване на жокери:
	- Елиминиране на възможни отговори/Показване на диапазон за числове отговори
	- "Помощ от публиката"
- По време на играта се появяват т.нар. "специални рундове":
	- По време на такъв рунд, точките за въпроса се удвояват.
	- Използването на жокери става забранено.
- При начало на играта, потребителят може да избере категории с въпроси, или да играе с всички въпроси.


### Технически изисквания

- Приложението трябва да има графичен интерфейс
- Въпросите и отговорите трябва да се зареждат от текстов файл, който може да се редактира от потребителите
- Запазване и визуализация на топ 10 резултата от всички игри

## Вариации (изберете един от вариантите, като част от функционалностите)

1. **Мултиплейър режим (локален или онлайн)**
	- Двама или повече играчи могат да играят едновременно (на едно устройство или през мрежа)
	- Всеки играч отговаря на въпросите по ред
	- След всеки рунд се показва класиране
	- Победител е играчът с най-много точки след определен брой въпроси


2. **Игра срещу AI**
	- Играчът играе срещу избран от вас LLM.
	- Играчът отговаря на въпрос, след това LLM-а отговоря на същия въпрос.
	- След всеки рунд се показва класиране
	- Победител е играчът с най-много точки след определен брой въпроси
