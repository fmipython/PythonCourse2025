# Тема за проект 22 - "Кодови имена"

## Описание

Кодови имена е настолна игра, в която играчите трябва да познават плочки с думи, спрямо дадена бройка думи и подсказка.

На игралното поле има 25 плочки с думи (5 реда, с по 5 колони). Всеки отбор има даден брой думи, които трябва да познае.
Плочките с думи са еднакви за всички отбори.
На игралното поле има и думи, които са маркирани като "бомби". При познаване на такава дума, отборът губи играта.

Съществуват 3 разновидности на играта, описани в секция "Варианти".

## Вариации (изберете един от вариантите, като част от функционалностите)

1. Срещу, вариант 1
    - Играчите се разделят на отбори по 2-ма човека (за улеснение, приемаме че имаме максимално 4 отбора).
    - Единият от играчите е разказвач, а другият (ще наричаме "познавач") трябва да познава думи по дадените от разказвача бройка и подсказка.
    - Всеки разказвач получава "карта", на която са показани кои думи трябва да бъдат познати (ще наричаме тези думи "зелени") от познавача, както и думи, които са "бомби". По подразбиране, думите са 9 (конфигуруемо).
    - В началото на хода на отбора, разказвачът трябва да посочи бройка думи които ще описва, и една дума подсказка.
    - Познавачът посочва думи от дъската, една по една. Ако думата е "зелена", познавача може да продължи с посочването на следващата дума. Ако думата е "бомба", отборът губи играта. Ако думата е нито зелена, нито бомба, ходът на отбора приключва.
    - При приключване на хода на единия отбор, се преминава към следващия отбор.
    - Победител е отборът който първи познае всичките си думи. Ако два или повече отбора познаят думите си в рамките на едно завъртане на всички отбори, всеки един от тях е победител. (Тук може да измислите друга механика за разрешаване на равенството). Ако в течение на играта остане само един отбор, той автоматично става победител.
2. Срещу, вариант 2
    - Играчите се разделят на два отбора (за улеснение, приемаме че имаме максимално 4 човека в отбор).
    - Единият от играчите е разказвач, а другите (ще наричаме "познавачи") трябва да познават думи по дадените от разказвача бройка и подсказка.
    - Всеки разказвач получава "карта", на която са показани кои думи трябва да бъдат познати (ще наричаме тези думи "зелени") от познавача, както и думи, които са "бомби". По подразбиране, думите са 9 (конфигуруемо).
    - В началото на хода на отбора, разказвачът трябва да посочи бройка думи които ще описва, и една дума подсказка.
    - Всеки от познавачите посочват думи от дъската, една по една. Думата се счита за избрана, ако двама или повече играчи са гласували за думата. Ако думата е "зелена", познавача може да продължи с посочването на следващата дума. Ако думата е "бомба", отборът губи играта. Ако думата е нито зелена, нито бомба, ходът на отбора приключва.
    - При приключване на хода на единия отбор, се преминава към следващия отбор.
    - Победител е отборът който първи познае всичките си думи. Ако в течение на играта остане само един отбор, той автоматично става победител.
3. Тандем
    - Играчите се разделят на два отбора (за улеснение, приемаме че имаме максимално 4 човека в отбор).
    - Тук двата отбора не играят един срещу друг, а заедно.
    - Отборите се редуват, като единият отбор дава бройка и подсказка на другия отбор.
    - Всеки отбор получава "карта", на която са показани кои думи трябва да бъдат познати (ще наричаме тези думи "зелени") от познавача, както и думи, които са "бомби". По подразбиране, думите са 9 (конфигуруемо).
    - В началото на хода отборът разказвач трябва да посочи бройка думи които ще описва и една дума подсказка.
    - Отборът Познавач посочва думи от дъската, една по една. Ако думата е "зелена", познавача може да продължи с посочването на следващата дума. Ако думата е "бомба", отборът губи играта. Ако думата е нито зелена, нито бомба, ходът на отбора приключва.
    - При приключване на хода на единия отбор, се преминава към следващия отбор.
    - Играта има лимит от 9 хода (т.е. единият отбор има 5 хода, другият 4).
    - Играта приключва, когато всички зелени думи са познати, или 9-те хода са приключили.

## Изисквания

### Основни функции

- Имплементация на правилата на играта
- Играчите влизат в играта с име
- Играч може да създаде стая за игра с дадено име.
- Играч може да лимитира достъпа до стая за игра с парола
- Играч може да прегледа стаите за игра без пароли.
- Играч може да влезе в стая за игра с име и парола.
- Играта се случва чрез локална мрежа.
- Всеки отбор има чат, чрез който може да комуникира в реално време.

### Технически изисквания

- Приложението трябва да има графичен интерфейс.
- Думите трябва да се запазват в текстов файл, който може да се редактира от потребителите.

## Препоръчани технологии

- pygame за игровия двигател.
- socket за комуникация между играчите.

## Незадължителни и бонус елементи

- Подръжка на различни набори от думи (играчите могат да избират набора от думи при създаването на игра).