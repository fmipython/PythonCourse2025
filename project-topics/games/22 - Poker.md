# Тема за проект 22 - "Покер"

## Описание

Покерът (Texas Hold'em) е популярна стратегическа игра с карти, в която целта е да се спечели потът чрез най-силната ръка или чрез успешно залагане. Играта се провежда между един реален играч и няколко компютърни бота, всеки със собствен баланс. Играчите правят ходове като fold, check, bet и raise, а параметрите на играта могат да се настройват (blind, ante, лимит на raise). Играта включва графичен интерфейс и съхранява статистики и история на игрите.

## Изисквания

### Основни функции

- Имплементация на правилата на Texas Hold'em
- Графичен интерфейс за визуализация на масата, картите и действията
- Възможност за избор на действие (fold, check, bet, raise)
- Игра човек срещу ботове с базова стратегия
- Възможност за промяна на параметрите на играта (big blind/small blind, ante, лимит на raise)
- Съхраняване на потребителите, баланса и историята на игрите
- Водене на статистика: най-висока ръка, най-голям pot, най-голяма печалба, playtime, брой fold/check/bet/raise
- Покажете leaderboards с топ играчи и рекорди

## Вариации (изберете един от вариантите, като част от функционалностите)

### A. Различни типове ботове с различна стратегия

- Ботовете могат да играят с различни стилове (агресивен, пасивен, случаен)
- Стратегиите могат да се настройват или избират преди началото на играта

### B. Възможност за автоматичен режим (само ботове)

- Играта може да се стартира в автоматичен режим, където само ботове играят и статистиките се записват

### C. Възможност за игра човек срещу човек (локално)

- Двама играчи могат да играят един срещу друг на един компютър
- Всеки играч влиза с име и начален баланс
- Резултатите и статистиките се записват за всеки играч

### D. Турнир между няколко играча и бота

- Организиране на турнир с елиминации, където участват няколко реални играча и/или бота
- Турнирната схема може да е с групи или директни елиминации
- Водене на статистика за представянето на всеки участник

## Технически изисквания

- Приложението трябва да има графичен интерфейс (PyGame)
- Масата, картите и бутоните да се визуализират динамично
- Настройките на играта да могат да се избират преди началото
- Съхраняване на статистики и история във файл или база данни (SQLite/JSON/CSV)

## Препоръчани технологии

- Python 3
- pygame за графичния интерфейс
- sqlite3 или файлово съхранение (JSON/CSV) за база данни

## Незадължителни и бонус елементи

- Запазване и зареждане на прогрес
- Анализ на ръце и препоръки за ходове
- Различни покер варианти (Omaha, 7-Card Stud)
- Възможност за редактиране на списъка с играчи и техните баланси
