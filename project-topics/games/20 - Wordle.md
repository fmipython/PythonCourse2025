# Тема за проект 20 - "Wordle"

## Описание

Wordle е игра, в която играчът трябва да познае дума.
При направено предположение, той получава информация за всяка буква - дали се съдържа въобще в търсената дума, и дали е на правилното място.
Играчът има определен брой опити да познаят думата.

## Изисквания

### Основни функции

- Имплементация на правилата на играта
- Играчът въвежда името си при началото на играта.
- Играчът избира дължина на думите, с които ще играе (с 5, 6 или 7 букви).
- Играчът избира и броя опити да познае думата (между 2 и дължината на думата + 1).
- При начало на играта се избира дума от списъка с думи.
- Играчът въвежда дума, при което играта показва коя буква е правилна и на правилното място и коя буква е правилна, но на грешно място.
- Ако играчът не познае думата за дадения брой опити, губи играта и получава резултат 0 точки.
- Точкуване спрямо необходимите ходове за решаване, общия брой ходове и дължина на думата.
  - Конкретната формула за изчислението оставяме на вас.
- Възможност за игра в "безкраен" режим - продължаване на играта до първа непозната дума
- Резултатите на всеки играч се записват, като се показват само 10-те най-добри резултата.

## Вариации (изберете един от вариантите, като част от функционалностите)

### A. PVP

- Двама играчи могат да играят един срещу друг през (локалната) мрежа.
- Двамата играчи имат да познават едни и същи думи.
- Състезанието е до първа непозната дума.
- Победителят е играчът с по-висок резултат.

### B. PVE

- Играчът може да играе срещу бот.
- Играчът и ботът имат да познават едни и същи думи.
- Състезанието е до първа непозната дума.
- Победителят е играчът с по-висок резултат.
- Два различни бота:
  - LLM - използвайте API-то на някой LLM (Например ChatGPT)
  - Edit-distance bot:
    - Подава се случайна начална дума
    - Спрямо обратната връзка от играта, следващата дума се избира по следния начин:
      - От списъка с всички думи, се филтрират тези, които са възможни (т.е. не участват думи за които знаем че няма как да са търсената).
      - За всяка дума от останалите, изчисляваме тяхното [Левенщайн разстояние](https://en.wikipedia.org/wiki/Levenshtein_distance) до предишната въведена дума.
      - Оставяме думите с най-ниско разстояние и избираме една от тях на случаен принцип.

## Технически изисквания

- Приложението трябва да има графичен интерфейс.
- Думите трябва да се запазват в текстов файл, който може да се редактира от потребителите.
- Резултатите трябва да се запазват в текстови файл.

## Препоръчани технологии

- pygame за игровия двигател.
- socket за комуникация между играчите.
- openai, anthropic за заявки към LLM.

## Незадължителни и бонус елементи

- Възможност за подсказки - при поискване, се дава буква, която е част от думата